AELII DONATI,

V. C. ORATORIS URBIS ROMAE,

PRAEFATIO IN HECYRAM TERENTII.

ΗΜ Fabula Apollodori esse dicitur Graeca: nam et ipsa et
PuoRMro ab eodem dicuntur esse translatae: cum reliquae qua-
tuor sint Menandri Comici. HECYRA autem dicitnr, ideo, quia
per socrus et. soceros in ea aguntur multa. Nam et ἑκυρὸς et ἑκυρὰ,
soceri nomen, socrusque significant. Est autem mixta motoriis
actibus ac statariis: multumque sententiarum et figurarum continet
in toto stylo. Unde cum delectet plurimum, non minus utili-
tatis affert spectatoribus. Atque in hac primae partes sunt
Lachetis, secundae Pamphili, tertiae Phidippi‚ quartae Parmenonis ε
ac deinceps aliarum personarum, quae his adjunctae sunt. Divisa
est autem, ut ceterae, quinque Actibus legitimis: quos in sub-
ditis distinguemuS. In hac Prologus est et multiplex, et rhetori-
cus nimis, propterea quod saepe exclusa haec Comoedia diligen-

tissima defensione indigebat. Atque in hac Protasis turbulenta ·

est, Epitasis mollior, lenis Catastrophe. Acta sane est ludis
Megalensibus, Sexto Julio, C. Rabirio AEdilibus Curulibus: egit-
que L. Ambivius. Modulatus est earn Flaccus Claudius tibiis
paribus. Tota Graeca est, factaque et edita quinto loco, Cn. Oeta-
vio, T. Manlio Coss. Cantica et diverbia summo in hac favore
suscepta sunt, Προτατικὰ in hac πρόσωπα, id est, personae extra
argumentum duae sunt, Philotidis et Syrae. In tota Comoedia
hoc agitur, ut res novae fiant, nec tamen abhorreant a consuetu-
dine. Inducuntur enim benevolae socrus; verecunda nurus; le-

nissimus in uxorem maritus, et item deditus matri suae ; meretrix
bona.

