1372 ARGUMENTA.

sibi filium Ctesiphonem esse corruptum, eluditurque a Syro et Micione per
totam Fabulam. Et mater puellae jam decimo mense post raptum virginis
AEschinum credit sibi ipsi rapuisse meretricem. Quae perturbatio cito iu
tranquillum redacta est. Nam, re comperta de vitio virginiS, Micio dat
civem AEschino quam concupiverat: ejusque matrem ipse accipit. De-
prehenso vero Ctesiphone in amore meretricis, primo irascitur Demea :
post lenitur, atque habendae ejus meretricis licentiam praebet. Primus
actus haec continet: Micionis solius primo verba: et post, ejusdem et
Demeae jurgium. Secundus actus haec continet: lenonis alteram rixam
adversus AEschinum pro puella: ejusdem apud Syrum querelas: laetitiam
Ctesiphonis: obsessionem amicae: et ejusdem gratiarum actiones apud
AEschinum. Tertius actus haec continet: trepidationem matris Sostratae
et Cantharae nutricis ob parturientem Pamphilam vitiatam ab AEschino:
Getam nuntiantem dominae snae per errorem, quod sibi rapuerit AEschinus
meretricem: reditum in scenam Demeae : ejusdemque cum Syro ludifi-
cante sermocinationem : interventum Hegionis, cum querela apud eundem
Demeam de facto AEschini, de2 consolatione Sostratae. Quartus actus haec
continet: Ctesiphonis cum Syro colloquium: delusionem Demeae: ejus-
demque in scenam interventum, atque secundam frustrationem per Syrum
factam: Micionis cum Hegione sermonem: querelam AEschini de rebus
suis, ejusdemque cum Micione patre facetissimam dissertationem :3 Demeae
reditum in scenam ex errore, in quem eum conjecerat Syrus : et renova-
tum cmn fratre ejusdemjurgium z processionem in scenam temulenti Syri.
Quintus actus haec continet : deprehensionem Ctesiphonis cum meretrice:
tertium cum Micione jurgium Demeae, ejusdemque vitae pristinae correp·
tionem: et per eum multa in Comoedia Nova, hoc est, blandimentum
circa AEschinum, et affabilitatem circa Getam: conciliationem Syri et
uxoris ejus: et veniam circa Ctesiphonem: permissionemque habendae
meretricis, Servatur autem per totam Fabulam mitis Micio, saevus Demea,
leno avarus, callidus Syrum, timidus Ctesipho, liberalis AEschinus, pavidae
mulieres, gravis Hegio. In dividendis actibus Fabulae identidem memine-
rimus; primo paginarum dinumerationem neque Graecos, neque Latinos
servasse: cum ejus distributio hujusmodi rationem habeat, nt, ubi atten-
tior spectator esse potuerit, longior actus sit: ubi fastidiosior, brevior
atque contractior. Deinde etiarn illud, in eundem actum posse conjici, et
tres et quatuor scenas introeuntium atque exeuntium personarum. Facta

autem haec una est de duabus Fabulis, Adelphis Menandri, et Commorien-
tibus Diphili.

habetet west.—3 Deam-tationem] Ms. dissertationem. Lind.

